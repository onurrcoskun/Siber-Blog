# Bilgi Güvenliği Temelleri

**Herkese Merhabalar,**

Sizlere blog yazımda bilgi güvenliği nedir, bilgi güvenliği ilkeleri, kurumsal bilgi güvenliği, bilgi güvenliği tehditleri, bilgi güvenliği tehditlerinden korunma yöntemleri gibi konuları aktarmaya çalıştım. Faydalı olması dileğiyle.

<hr>

## **BİLGİ GÜVENLİĞİ  NEDİR ?** 

​               Bilgi güvenliği tanımına geçmeden öncelikle bilginin tanımını yapmak daha doğru olacaktır. Kısaca bilgi; insan aklının alabileceği gerçek, olgu ve ilkelerin tümüne verilen ad olarak tanımlanmaktadır. 

​              Bilgi güvenliği en temel anlamda bilginin korunduğu bilgi sistemlerinin ve sistemin içerdiği bilginin yetkisiz erişimine, kullanımına, ifşa edilmesine, değiştirilmesine, incelenmesine, hasar verilmesine veya yok edilmesine karşı korunması ve buna ilişkin tedbirlerin bütünü olarak tanımlanmaktadır(United States Congress, 2002:49).

​             Önemli bir husus, bilgi güvenliği kavramının sadece teknolojik ortamlarda sağlanması gereken bir durum olarak görülmesi yanlış olacaktır. İster kâğıt tabanlı ortamda olsun isterse bilgi sistemlerinde sayısal bir halde bulunsun, bilgi kendisine yönelen tehditlere karşı bu bilgiyi tutanlar ve kullananlar tarafından her zaman korunması gerekmektedir.

​             Bilgi güvenliğinin ilk kullanım amaçları gizlilik olarak bilinmektedir. Bilgi güvenliği kavramı ilk dönemler de bilgi koruma olarak algılanmıştır.

​             Ancak bilgi ve iletişim teknolojilerinin gelişimiyle bilginin sayısallaşarak sistemlerde tutulur ve saklanır hale gelmesiyle bilgininin güvenli bir biçimde saklanması, korunması ve gerektiğinde kullanılması sorunu artık bilgi sistemlerine sahip herkesin ortak sorunu haline gelmiştir. Bu yüzden son yıllar da bilgi güvenliğinin önemi artmaktadır.

​           Bilgi güvenliğinin temel amacı; veri bütünlüğünün korunması, yetkisiz erişimin engellenmesi, mahremiyet ve gizliliğin korunması sağlamaktır. Ayrıca temel ilkelerinin yanı sıra üç alt ilke de zamanla ortaya çıkmıştır. Bu ilkeler ise kimlik doğrulama, yetkilendirme, inkar edememe ilkeleridir. Bir sonraki bölümde bu kavramlar detaylı olarak açıklanacaktır.

<hr>

### **BİLGİ GÜVENLİĞİ  İLKELERİ**

​              Kurumların ve kişilerin en değerli varlığı olan bilginin kaybolmasını, zarara uğramasını, yok olmasını, yetkisiz ve kötü niyetli kişilerin eline geçmesi  gibi süreçleri kontrol altına alınması amacıyla bilgi güvenliği ilkeleri ortaya çıkmıştır.

**Bilgi güvenliğin temel ilkeleri:**

• Gizlilik (Kim ?)

• Bütünlük (Ne ?, Hangi ? )

• Erişilebilirlik ( Ne zaman?, Nasıl ? )



**Gizlilik**

• Bilgi gizliliğinin gözetilmesi 

• Bilginin sadece yetkili kişiler tarafından erişilebilir 

durumda olması, 

• Yetkisiz kişilerin erişiminin engellenmesi bu ilkenin amaçları arasındadır.

**Bütünlük**

• Bilginin bütünlüğü,

• İçeriğinin doğru, 

• Güncel ve geçerli olduğu, 

• Yetkisiz kişiler tarafından değiştirilmediğini açıklayan  temel ilkedir.

**Erişebilirlik**

​            Bilginin olması gereken yerde ve gerektiğinde kullanıma hazır olduğunun güvence altında tutulması açıklayan son temel ilke olarak geçmektedir.

<hr>

###  **BİLGİ GÜVENLİĞİNİN ALT  İLKELERİ**

​            Bilgi güvenliği sadece temel ilkelerden oluşmamaktadır. Temel ilkelerinin yanı sıra kimlik doğrulama , inkar edememe ve yetkilendirme ilkeleri mevcuttur.



**Kimlik Doğrulama**

​ Bilgi güvenliği ilkelerinde kimlik doğrulamanın ingilizcesi Authentication olarak geçmektedir. Bilgi sistemlerinden hizmet alan kişinin, uygulamanın ya da bir web servisinin gerçekten o kişi tarafından, uygulama ya da web servisinin kullanıldığının tespiti gerekmektedir. Bu yüzden kimlik doğrulama yöntemleri ortaya çıkmıştır.

  Kimlik doğrulama olmaksızın  bilgi güvenliği düşünmek olanaksızdır. Parola ve biometrik kimlik doğrulama gibi çeşitli kimlik doğrulama yöntemleri bulunmaktadır.

**İnkar Edememe**

​            İnkâr edilememe de bir diğer alt prensiptir. İnkâr edilemezliğin sağlanması için bütünlüğü korunmuş, tutarlı  log kayıtlarının tutulması  gerekmektedir. Böylece sisteme girip işlem yapmış kişiler sistem loglarından dolayı bir inkar çabasında bulunamamaktadır.

**Yetkilendirme**

​           Bilgi güvenliğinin son alt ilkesidir. Yetkilendirme kullanıcının hangi verilere erişebileceği ve hangi işlemleri gerçekleştirebileceğini belirleyen süreçtir. 

​           Erişim hakları bir sistem tarafından desteklenen çeşitli erişim işlemleri temsil eder. Yani bilgiye erişen kişilerin hangi yetkide bulunacağını bildiren ilkedir.

​         

<HR>

### **KURUMSAL BİLGİ GÜVENLİĞİ**

​            Bilgi bir kurumun iş yapabilmesi için sahip olduğu önemli varlıkların en başında gelir. Kurum sahip olduğu bilgiyi derler, üretir, işler, saklar, satar, diğer kişi ve kurumlarla paylaşır. Bu nokta da hem kendi bilgisini hem de işbirlikçilerinin bilgisini korumak durumdadır.

​           Kurumsal bilgi güvenliği, bilginin üretildiği, işlendiği ve saklandığı her ortamda sağlanmak zorundadır. Bunun için mevcut yazılımlar, donanımlar, ortamlar ve insan kaynakları dikkate alınmalıdır. Bilginin korunmasının çalışıldığı ilk günden itibaren güvenlik zincirinin en zayıf halkasını her zaman insanlar oluşturmuşlardır(Barrett, 2013:56). Bu yüzden en çok yatırımın yapılması gereken nokta insanların bilgi güvenliği konusunda eğitilmesi olacaktır.

​           Maalesef ülkemizde hala birçok kurumun bilgi güvenliğine olan farkındalığı düşük seviyededir. Daha çok kurumların bilgi sızıntıları olduğu vakit önlemler alınmaktadır. Ancak bu durum kurumsal yapılar için önemli ölçüde imaj kaybına sebep olmaktadır.

​          Kurumsal bilgi güvenliği, kurumların bilgi varlıklarının tespit edilerek zafiyetlerinin belirlenmesi ve istenmeyen tehdit ve tehlikelerden korunması amacıyla gerekli güvenlik analizlerinin yapılarak önlemlerinin alınması olarak düşünülebilir. Kurumsal bilgi güvenliği konusunda son yıllar da önemli bir çalışmalar yapılmaktadır.

​         Kurumsal bilgi güvenliği insan faktörü, eğitim ve  teknoloji gibi birçok faktörün etki ettiği tek bir çatı altında yönetilmesi zorunlu olan karmaşık süreçlerden oluşmaktadır.

​         Bu yüzden zorlu süreçlerin yönetilmesi, güvenlik sistemlerinin uluslararası standartlarda yapılandırılması ve yüksek seviyede bilgi güvenliğinin sağlanması amacıyla tüm dünyada kurumsal bilgi güvenliğinin yönetiminde standartlaşma çalışmaları yapılmaktadır(http://en.wikipedia.org/wiki/ISO_27001, 2007). Diğer bölümler de temel olarak standart konusuna yer verilecektir.

<hr>

### **BİLGİ GÜVENLİĞİNDE ÇERÇEVE KATMANINLARIN KORUNMASI**

​       Bilgi güvenliğini temel bileşenlerini kapsayan çerçeve katmanlar bulunmaktadır. Bu katmanlar; ürünler, kişiler ve prosedürlerden oluşmaktadır. Bu katmanlar sayesinde bilgi güvenliği korunaklı bir yapıya dönüşmektedir.

​      Kişiler katmanı ile personel güvenliği sağlanmaktadır. Prosedürler katmanı ile örgütsel güvenlik sağlanmaktadır. Ürün katmanında ise  kapıların güvenliği, sistemlerin sızma tespiti ve güvenlik duvarlarını kullanımına ilişkin olan katmandır. Kişiler katmanına örnek olarak güvenlik ürünlerinin doğru kullanımını yönelik eğitimleri verilmesidir. Son katman olan prosedür katmanında ise gerekli bilginin nasıl korunması hakkında eğitimler ve denetimler yaparak bilgi güvenliği katmanlarını açık bir şekilde belirtilmiştir.(Ciampa, 2009).

**Fiziksel Güvenlik**

​            Başta şirketler kendi kontrolleri dışındaki sorunlardan da etkilenebilir. Bu nedenle örnek olarak tesis yerinin seçiminden tasarımına, uygulanacak kontrollerin tümünde yangın, sel, su baskını, patlama, iç ayaklanma ve diğer doğal veya insan kaynaklı felaketlerden gelebilecek olası zararlar dikkat etmelidir. 

​           Örnek olarak sahip olduğunuz tesisin yanındaki  tesislerden gelebilecek tehditler de göz önüne alınmalıdır. Ayrıca kurumlara girişler de sadece ilgili kişilerin girişlerinin sağlanması, sunucu odalarına da aynı şekilde yetkili kişiler dışında girilmemesi, kurum belgelerinin herkesin ulaşabileceği noktalar da olmaması  fiziksel güvenlik açısında önem arz etmektedir. 

​          Çevresel sakıncalarının yanı sıra teknik ve insan sakıncalarının göz önünde bulundurulması gerekmektedir. Bunlara örnek olarak kurumun elektrik kesintileri hesaplayarak cihazlarını korunmak, kurumun içerisindeki bilginin kurum dışına çıkarılmaması gibi ihtimali düşünmek önem arz etmektedir.



 **Personel Güvenliği**

​            Bilgi güvenliğinin en önemli katmanı personel güvenliğidir. Nedeni ise bilgi güvenliğinin en zayıf halkası olan  insan yer almaktadır. Kurumlar bu katmana önem verdiği sürece bilgi güvenliği tedbirlerinden fayda sağlanabilir.

​          Bu kapsamda ise kuruma alınacak kişilerin özgeçmişleri araştırılmalı, gizlilik sözleşmesi imzalanmalı, kurum çalışanları belli düzeyde hareketleri incelenmeli, kurum dışı zamanlarda tehdit olabilecek konularda eğitilmeli ve son olarak kurumdan ayrılma durumlarında çalışan ile anlayış çerçevesinde çıkış işlemleri yapılmalıdır.



**Örgütsel Güvenlik**

​        Bu katman ise kurum içi bilgi güvenliği politikaları belirlemek ve işleyişini sağlamak örgütsel güvenlik açısından önem arz etmektedir. Ayrıca birtakım ulusal ve uluslararası politikalar da belirlenmiştir. Bu politikaları kurum içinde doğru uygulandığı takdirde istenen örgütsel bilgi güvenliğinden söz edebiliriz.

<hr>

### **BİLGİ GÜVENLİĞİ STANDARTLARI**

​       Bilgi teknolojilerinin gelişmesiyle kurumların önemli bilgileri dışarıya açık hale gelmiştir. Özellikler son  yıllarda artan bilgi ifşaları nedeniyle bilginin korunması ve yönetilmesi için politikalar oluşturulmuştur.

​       Bilgi ve bilgisayarların güvenliğini ön plana alan, literatürde kabul gören yaklaşımları geliştiren veya konuya profesyonel olarak yaklaşan İngiliz Standartlar Enstitüsü, bu alandaki ilk çalışmaları yapmış, hazırladığı dokümanları BS7799 standartı olarak 1995’de yayımlanmıştır. Daha sonra günümüz ihtiyaçlarına göre değişikliklere gidilmiştir. Ülkemizde ise  ISO 27001 ve çeşitli standartları uygulanmaktadır.



**KURUMSAL BİLGİ  GÜVENLİĞİ  POLİTİKALARI**

​      Güvenlik politikaları kurum veya kuruluşlarda kabul edilebilir güvenlik seviyesinin tanımlanmasına yardım eden, tüm çalışanların ve ortak çalışma içerisinde bulunan diğer kurum ve kuruluşların uyması gereken kurallar bütünü olarak ele alabiliriz.

​      Bilgi güvenliği politikaları her kurum için farklılık gösterse de genellikle çalışanın sorumluluklarını, güvenlik denetim araçlarını, amaç ve hedeflerini kurumsal bilgi varlıklarının yönetimini, korunmasını, dağıtımını ve önemli işlevlerin korunmasını düzenleyen kurallar ve uygulamaların açıklandığı genel ifadeleri içermektedir(Kalman,2003).

Bilgi güvenliği politikalarından bazılarını listelemek gerekirse;

- ​	E-posta Güvenlik Politikası

- ​	Kablosuz Ağ  Politikası

- ​	Sunucu Güvenlik Politikası

- ​	Temiz Masa Güvenlik Politikası

- ​	Sosyal Mühendislik Güvenlik Politikası

- ​	Masaüstü Güvenlik Politikası

- ​	Parola Güvenliği Politikası

  ​       Kurumların hazırladığı ve uygulamaya koyduğu politikalar sayesinde bilgi ifşa riski azalmaktadır. Ancak bu politikaların sürekli denetlenmesi gerekmektedir. Birçok kurum çeşitli politikaları yayınladıktan sonra belirlenen kuralları aktif olarak denetlememektir.

  <hr>

  **BİLGİ GÜVENLİĞİNE YÖNELİK TEHDİTLER**

  ​        Bilgi ve bilişim teknolojileri güvenliğinde başlıca tehdit, korsan ya da saldırgan olarak adlandırılan kötü niyetli kişilerin yaptıkları saldırılardır. Bir bilişim teknolojisi sistemine sızmak, sistemi zafiyete uğratmak, sistemlerin işleyişini bozmak ve durdurmak gibi kötü niyetli davranışlar; siber saldırı veya atak olarak adlandırılmaktadır. Bu saldırılar bireysel, kurumsal ve toplumsala yönelik olabilmektedir.

  ​      Bireysel saldırıların ana amacı kişisel bilgilerin ele geçirilmesi, değiştirilmesi ya da yok edilmesini oluştururken kurumsal ve toplumsal saldırılar da ise genellikle kurumların ve devletin zararına olmaktadır. 

  **Bilgi Güvenliği Tehditleri**

- ​	**Virüsler:**Bilgisayar virüsleri temelde sistemdeki dosyalar ile kendilerini değiştirirler ve değiştirdikleri sistem dosyasının kimliğine gizlenerek çeşitli bilgisayar işlem yapılmasına olanak sağlar.
- ​	**Solucanlar:** Virüslerin benzeri bir yazılım mimarisine sahiptirler. Bir bilgisayardan başka bir bilgisayara kopyalanmak için tasarlanan tehdittir.
- ​	**Truva Atı:** Genellikle bilgisayar kullanıcıların içeriği hakkında derinlemesine bilgisi olmayan programlara yerleştirilir. Adından da anlaşıldığı gibi Truva atları(trojan) sisteme kendini gizleyerek yerleşir.
- ​	**RootKit:** Bilgisayarda çalışan sistemler arasında kendini gizleyen, oldukça kötü niyetli bir yazılım türüdür. Çalışma mantığı virüsler gibidir ancak virüsler gibi yayılmak ve sisteminizi aksatmaktan çok, bilgisayarınızı uzaktan kontrol etmeye odaklıdır.
- ​	**Omuz Sörfü:** Hedef kullanıcının veri girişlerinin izlenmesi yöntemidir.
- ​	**Çöp Karıştırma Yöntemi:** İmha edilmeden atılan gizli bilgiler, parolalar, çalışan bilgileri, imla hatalı belgeler saldırganlara yardımcı olacak nitelikte bilgiler içermektedir. Ayrıca kurum çalışanlarının zafiyetlerini yansıtabilecek herhangi bir bilgi varlığı da bilgi toplama adına saldırganların işlerini kolaylaştırmaktadır.
- ​	**Rol Yapma Yöntemi:** Hedef kullanıcı hakkında bilgi toplama aşamasından sonra kurum çalışanı, çalışan yöneticisi veya müşteri gibi davranarak hedef kullanıcının zafiyetlerini kendi çıkarları için kullanırlar. E-posta, telefon, sahte senaryolar, ikna etmeye çalışma, korkutma veya yıldırma en çok bilinen yöntemler arasında yer almaktadır.
- ​	**Oltalama Yöntemi:** E-posta üzerinden gerçekleştirilen bu saldırıda aynı anda binlerce e-posta hesabına gönderilebildiğinden tercih edilen bir saldırı yöntemidir. Özellikle ülkemizde farkındalık olmayan bireyler bu tehdide maruz kalmaktadır. Ayrıca bu tehdidin boyutları gün geçtikçe artmaktadır.
- ​	**Dos ve DDos:** Kurumun çevrimiçi hizmetlerin düzgün çalışmasını engellemeye çalışmak için yapılan saldırılardır. Saldırganlar bir web sitesine veya bir veri tabanına çok fazla sayıda istek yollayıp sistemi meşgul ederler ve bu da sistemlerin çalışmasını durdurmasına yol açabilir. DDoS ise bu saldırıların birden fazla bilgisayardan yapılmasına denmektedir. Ülkemizde özellikle banka kurumlarına yapılmaktadır. Kurumlar para kaybının yanında önemli ölçüde itibar kaybı da yaşanmaktadır.
- ​	**Dinleme Saldırıları:** Bu saldırı tipinde saldırganlar bir ağa sızarlar ve gizlice dinleme yaparak kullanıcıların o ağ üzerinden göndereceği kredi kartı bilgileri, şifreler ve konuşmalar gibi kişisel verileri elde ederek kişiye veya kurumlara tehdit olarak dönmektedir.
- ​	**Parola Saldırıları:** Parola bir sisteme girerken kullandığımız en yaygın mekanizma olduğundan, parola saldırıları en yaygın saldırılar arasındadır. Brute Force olarak adlandırılan bir çeşidinde parola tahmini için aralıksız olarak rastgele parolar deneyen bir kötü amaçlı teknik olarak yer almaktadır. Diğer bölümler de bu tehditleri engelleme yöntemleri açıklanacaktır.

<hr>

### **BİLGİ GÜVENLİĞİNE YÖNELİK TEDBİRLER**

​ Bilgi güvenliğine yönelik tedbir amaçlı hem resmi gelişmeler hem de teknoloji gelişmeler ortaya çıkmıştır. Resmi gelişmeler arasında  Kişisel Verilerin Korunması Kanunu Elektronik İmza Kanunu gibi gelişmeler yer almaktadır. Teknolojik gelişmeler ise güvenlik duvarı çözümleri, veri kaybı önleme yazılımları ve saldırı tespit sistemleri gibi çözümler yer almaktadır.

**Kaba Kuvvet Saldırısı (Brute Force)**

​ Saldırgan hedefinin kullanıcı adını veya parolasını bir yazılım aracılığıyla sistematik denemeler yaparak tespit etmeye çalıştığı saldırı türüdür. Bu saldırı yönteminden kişisel olarak korunmak için basit düzeyde olmayan parolalar kullanmak gerekir. Kurumsal önlem olarak ise ilgili uygulamalara yanlış deneme sınırı getirilmesi bir nebze bu saldırı için yararlı olmaktadır.

**Sosyal Mühendislik**

​ Kişisel veya kurumsal bilgilerin elde edilmesine yönelik her türlü materyalin toparlanmasıyla ortaya çıkan saldırı türüdür. Saldırgan hedefine ait bilgileri “web sitesi”, “arkadaş sohbeti”, “çevre” gibi sosyal ortamlardan elde eder. Daha sonra bu verileri amacına yönelik bilgi veya parola üretmede kullanır.  

Bu saldırı yönteminden korunmak için “kişisel olan tarihler”, “evcil hayvan ismi” gibi bilgileri ve bunların kombinasyonlarını parola olarak kullanmamak gerekir.

Kurumsal önlem olarak ise ilgili olmayan kişilere kurum içi bilgilerini teyit etmeden verilmemesi gerekmektedir. Ayrıca kurum içi sosyal mühendislik testlerinin yapılması önem arz etmektedir.



**Zararlı Yazılımlar**

​ Bilgisayar sistemlerine kötü amaçlar için bulaşan (istem dışı kopyalanan) yazılımlardır. Virüs, truva atı, trojan, casus yazılım, botnet, solucan gibi amacına yönelik olarak isimlendirilirler. Bu yazılımlarla sisteme zarar vermek, bilgileri silmek veya çalmak, başka sistemlere saldırıda aracı olarak kullanmak ve bilgileri şifrelemek gibi kötü amaçlar söz konusudur.

Zararlı yazılımlardan korunmak için güncel bir antivirüs kurulmalı veya varsa işletim sisteminde bulunan güvenlik yazılımları aktif edilmelidir. E-postalarınıza dikkat etmelisiniz kim tarafından gönderildiğine bakıp ona göre açıp işlem yapmalısınız. Telefonda ise bilmediğiniz kaynağı belli olmayan uygulamalı yüklememelisiniz. 

En temel kişisel ve kurumsal bilgi güvenliğine yönelik önlemler yukarıda belirtilmiştir.

<hr>

**Özet**

​       Bilişim teknolojileri alanındaki gelişmelerin yanı sıra olarak artık bilginin önemi kadar bilginin korunması da büyük önem arz etmektedir. Özellikle kurumsal yapıların hizmetlerini kaliteli  ve kesintisiz halde vermek için  bilgi sistemlerini daha aktif kullanmaktadır. Bilgi sistemlerine gerçekleştirilebilecek olası saldırılara karşı her zaman hazırlıklı olabilmek için sistemin sürekli kontrol edilmesi, düzeltici ve önleyici faaliyetlerin gerçekleştirilmesi, bilişim ve sistem güvenliği risklerinin iyi yönetilmesi gerekir. 

Tüm bunları sağlayabilmek için özellikle kurumsal yapıların bilgi güvenliği yönetim sistemlerine ve politikalarına ihtiyaç vardır. Bilgi güvenliği yönetim sistemleri, kurumların sahip olduğu hassas bilgileri koruyabilmek ve yönetebilmek amacıyla benimsenen sistematik bir yaklaşımdır. Ancak bu yaklaşımı uygulayan bireyler ve kurumlar bilgi güvenliği tehditlerine yönelik önlem aldığını söyleyebiliriz.

<hr>

**Kaynakçalar**

 Barrett, N., “Penetration testing and social engineering: Hacking the weakest  link”, Information Security Technical Report, 56-58, 2003

Ciampa, M., Comptia Security+ 2009 In Depth, pp. 281-297

United States Congress, 2002:49

http://bilgisayarbilim.com/bilgi-guvenligi/

 Sağıroğlu,Seref, Siber Güvenlik ve Savunma Standartları ve Uygulamlar, s 56-57

Süderbay, Gökhan, Bilgi Güvenliği Neden Bu kadar Önemli ve Gerekli, http://www.tubiyad.org/PublicationsDetail.aspx?PublicationID=56

https://www.stepveriguvenligi.com/data/genel/sunum/Bilgi_Guvenligi_Ozet_Sunum.pdf


<hr>
Blog yazımı okuduğunuz için teşekkür ederim.

Öneri ve görüşlerinizi beklerim.

[onurcoskunistanbul@gmail.com](mailto:onurcoskunistanbul@gmail.com)

